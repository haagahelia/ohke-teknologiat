# Tervetuloa Ohjelmistokehityksen teknologioita -kurssille!

Tässä viestissä löydät tärkeää tietoa kurssin yleisistä asioista ja sille osallistumisesta. Luethan sen huolellisesti ;)

Kurssista järjestetään tänä lukukautena kaksi erillistä toteutusta: toinen virtuaalisena ja toinen blended -muotoisena. Molemmilla toteutuksilla on yhteiset tehtävät, materiaalit ja järjestelyt, ja voitte valintanne mukaan joko hyödyntää yhteisiä tiistaisin pidettäviä tapaamisia tai opiskella täysin virtuaalisesti. Tulemme kurssin aikana pitämään tapaamisia Teamsissa ja kampuksella sen mukaan, kuinka paljon kysyntää niille ilmenee.

## Kurssin kotisivu

Kurssin kotisivu sijaitsee GitHubissa osoitteessa https://github.com/haagahelia/swd4tn023. Kotisivulta löytyy mm. perustiedot, aikataulu, linkit videotallenteisiin, tekstimateriaalit ja ja muut materiaalit, kuten esimerkkikoodeja. Sivu päivittyy kurssin edetessä. 

## Teams-kanava

Kurssin ohjaus- ja viestintäkanavana käytämme MS Teams -palvelua. Kirjaudu Teamsiin Haaga-Helian käyttäjätunnuksellasi ja liity tiimiin koodilla: 8ed1s8o. Tarvittaessa löydät ohjeen tiimiin liittymiseksi koodin avulla täältä: https://support.office.com/en-us/article/use-a-link-or-code-to-join-a-team-c957af50-df15-46e3-b5c4-067547b64548.

## Aloitustunti

Kurssi alkaa ensi viikolla kehitysympäristöjen asennusten ja Linux-komentorivikäytön parissa. Aiheeseen liittyvät videotallenteet löytyvät nyt kurssin kotisivulta. Videoiden katsominen edellyttää edellä mainittuun Teams-ryhmään liittymistä.
Kurssin aloitustapaaminen järjestetään ensi viikon tiistaina 23.8. klo 8.30 alkaen Pasilan kampuksella luokassa 2004. Aloitustunnin yleisiä järjestelyjä koskeva osuus striimataan myös samanaikaisesti kurssin Teams-kanavalla. Osallistuminen aloitustapaamiseen on vapaaehtoista, ja samat tiedot ovat jo saatavilla videomuodossa kurssin kotisivun kautta.

## Ensimmäiset tehtävät

Kurssin ensimmäisellä viikolla on kaksi tehtävää: kurssin kehitysympäristön asentaminen ja Linuxin komentorivikäyttöön tutustuminen. Linux-komentoja varten on palautettava tehtävä, jonka yhteydessä hyödynnämme GitHub classroom -palvelua. Ohjeet tehtävän tekemiseksi löydät Teams-kanavalta Tehtävät / Assignments -välilehdeltä. Kurssin aloitustapaamisessa 23.8. on tarjolla apua tehtävän parissa, ja kurssin kotisivulta löytyy linkki tehtävää käsittelevään videoon.

## Kurssin osallistumisen vahvistaminen

Kurssin osallistumisen vahvistaminen edellyttää ensimmäisen ja toisen viikon viikkotehtävien hyväksyttyä suoritusta niiden määräaikaan mennessä. Tehtäviin on saatavissa vinkkejä ja tukea kurssin Teams-kanavalla sekä yhteisissä tapaamisissa. Tehtävien ei ole tarkoitus karsia ketään pois kurssilta, vaan varmistaa, että työskentely lähtee kaikilla hyvin käyntiin.

Tervetuloa kurssille!

Teemu Havulinna ja Juhani Välimäki

Kurssin opettajat
