# Tervetuloa Ohjelmistokehityksen teknologioita -kurssille

Kurssin aikataulu ja oppimateriaalit löytyvät GitHub-repositoriosta https://github.com/haagahelia/swd4tn023/. Lisätkää se kirjanmerkkeihin tai merkitkää se GitHubissa tähdellä jotta löydätte sen helposti jatkossa.

Kurssin ensimmäinen aihe on Linux-komentorivi, jota käsittelemme oppitunnilla 18.1. Kyseinen oppitunti pidetään täällä Teamsissa, ja ajastettu kokous löytyy tältä kanavalta. 

Oppitunnin esimerkkien kokeilemiseksi ja aiheen tehtävien ratkaisemiseksi tarvitset Linux/Unix-pohjaisen ympäristön, jota käytetään myös kurssin seuraavien osioiden tehtävissä. Mikäli sinulla on jo valmiiksi käytössäsi jokin soveltuva ympäristö, kuten macOS, tai olet kiinnostunut esimerkiksi WSL2:n, Docker:in, Raspberry Pi:n tai DigitalOcean:in käytöstä, voit hyvin käyttää myös niitä. Emme voi kuitenkaan luvata niihin käyttötukea.

Windows-käyttäjille suosittelemme virtualisoidun Ubuntu/Xubuntu-ympäristön asennusta. Ohjeita siihen löytyy kurssin kotisivulta: https://github.com/haagahelia/swd4tn023/blob/master/00_linux/asennukset.md. Suosittelemme ympäristön asentamista jo ennen ensimmäistä oppituntia, jolloin pystyt osallistumaan oppituntiin täysimääräisesti ja kysymään myös neuvoa mahdollisissa asennusongelmissa.

Nähdään tiistaina Teamsissa!
Teemu Havulinna ja Juhani Välimäki