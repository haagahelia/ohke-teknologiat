# Tervetuloa Ohjelmistokehityksen teknologioita -kurssille!

Tässä viestissä löydät tärkeää tietoa kurssin yleisistä asioista ja sille osallistumisesta, joten luethan sen huolellisesti.

Kurssista järjestetään tänä lukukautena kaksi erillistä toteutusta. Molemmilla toteutuksilla on yhteiset tehtävät, materiaalit ja järjestelyt. Voitte valintanne mukaan joko hyödyntää yhteisiä tapaamisia tai opiskella itsenäisesti. Apua mm. tehtäviin on saatavilla kurssin Teams-kanavalla.

Tulemme kurssin aikana pitämään tapaamisia Teamsissa ja/tai kampuksella sen mukaan, kuinka paljon kysyntää niille ilmenee. Toivoisimme teiltä jo ennen kurssin alkua tietoa toiveista niin teknologioiden kuin järjestelyjen suhteen, joita voitte antaa lomakkeella osoitteessa https://forms.office.com/e/Ek16PsPAYi.

## Kurssin kotisivu

Kurssin kotisivu sijaitsee GitHubissa osoitteessa https://github.com/haagahelia/swd4tn023. Kotisivulta löytyvät mm. kurssin perustiedot, aikataulu, linkit videotallenteisiin, tekstimateriaalit ja muut materiaalit, kuten esimerkkikoodeja. Sivu päivittyy kurssin edetessä ja kurssi voi muuttua vielä suunnitellusta jopa ohjelmointikielen osalta.

## Teams-kanava

Kurssin ohjaus- ja viestintäkanavana käytämme MS Teams -palvelua. Kirjaudu Teamsiin Haaga-Helian käyttäjätunnuksellasi ja liity tiimiin koodilla: insksx1. Tarvittaessa löydät ohjeen tiimiin liittymiseksi koodin avulla täältä: https://support.office.com/en-us/article/use-a-link-or-code-to-join-a-team-c957af50-df15-46e3-b5c4-067547b64548.

## Aloitustunti ja ensimmäinen aihe

Kurssi alkaa kehitysympäristöjen asennusten ja Linux-komentorivikäytön parissa. Näihin aiheisiin liittyvät videotallenteet löytyvät nyt kurssin kotisivulta. Videoiden katsominen edellyttää edellä mainittuun Teams-ryhmään liittymistä.

Kurssin aloitustapaaminen järjestetään maanantaina 16.1. klo 8.30 alkaen Pasilan kampuksella luokassa 2004. Aloitustunnin yleisiä järjestelyjä koskeva osuus striimataan myös samanaikaisesti kurssin Teams-kanavalla.

## Ensimmäiset tehtävät

Kurssin ensimmäisellä viikolla on kaksi tehtävää: kurssin kehitysympäristön asentaminen ja Linuxin komentorivikäyttöön tutustuminen. Linux-komentoja varten on palautettava tehtävä, jonka yhteydessä hyödynnämme GitHub classroom -palvelua.

Ohjeet tehtävän tekemiseksi löydät Teams-kanavalta tehtävät -välilehdeltä (tai assignment). Kurssin aloitustapaamisessa on tarjolla apua tehtävän parissa, ja kurssin kotisivulta löytyy myös linkki tehtävää käsittelevään videoon.

## Kurssin osallistumisen vahvistaminen

Kurssin osallistumisen vahvistaminen edellyttää ensimmäisen ja toisen viikon viikkotehtävien hyväksyttyä suoritusta niiden määräaikaan mennessä. Tehtäviin on saatavissa vinkkejä ja tukea kurssin Teams-kanavalla sekä viikoittaisissa tapaamisissa. Tehtävien ei ole tarkoitus karsia ketään pois kurssilta, vaan varmistaa, että työskentely lähtee kaikilla hyvin käyntiin.


Tervetuloa kurssille!

Teemu Havulinna ja Juhani Välimäki

Kurssin opettajat