# Seminaari

Seminaarivaiheessa jokainen opiskelija valitsee kurssin aiheista itseään eniten kiinnostavan ja tekee siihen liittyvän seminaaritehtävän. Seminaaritehtävän voi valita joko opettajien ehdotuksista, tai seminaaritehtävän aihetta voi ehdottaa myös itse. Seminaaritehtävä voi liittyvä läheisesti opiskelijan ohjelmistoprojekti 2 -projektiin, ja se on jopa suositeltavaa.

Saman seminaariaiheen valinneet opiskelijat osallistuvat sen aiheen yhteiseen seminaariin, jossa esitellään, analysoidaan ja kommentoidaan myös muiden opiskelijoiden seminaaritöitä. Olette lämpimästi tervetulleita osallistumaan myös muiden seminaariaiheiden tilaisuuksiin oman seminaarinne ulkopuolella!

Esiteltävät työt valitaan siten, että kokonaisuudesta saadaan monipuolinen ja tasapainoinen, joten työsi mahdollinen valitsematta jääminen ei ole merkki työn laadusta.

Seminaarityön laajuuden on tarkoitus olla noin 20 tuntia työtä.


## Seminaaritehtävän raportointi ja palauttaminen

Raportoi seminaarityösi esitystä ja arviointia varten raportointiohjeiden mukaisesti. Raportointiohjeet ja -pohjat alla. Valitse vain yksi muoto, Markdown, Word (=> tallenna PDF:ksi ennen julkaisua) tai Powerpoint (=> PDF):

* [Ohje & dokumenttipohja wordiin](SeminaarityonRapotointiohjeWord.docx),
* [Powerpoint-esityksessä muutama vinkki sisällöksi ja kait siitä saisi pohjankin](Ohjelmistokehityksen%20teknologioita%20seminaariraportin%20pohja%201.pptx),
* [Markdown-pohja, jota suosittelemme](markdown_file1.md). Tekstimuotoisena se pysyy Git-versionhallinnassa kunnossa, jopa usean kehittäjän sitä muokatessa.

**Video**

Raportin lisäksi nauhoita noin 5 minuuttia kestävä video, jossa esittelet työsi teknistä toteutusta raportointiohjeen mukaisesti. Videolla ei ole tarpeen käsitellä tai näyttää raporttia, vaan voitte olettaa katsojan jo tuntevan sen sisällön. Videon tekemiseksi suosittelemme [Microsoft Stream](https://stream.office.com) -palvelua, jossa sekä videon tallennus että jakaminen onnistuu pelkän selaimen avulla. Katso [ohje tallenteen tekemiseksi MS Streamissa](https://support.microsoft.com/en-gb/office/microsoft-stream-screen-recorder-e98d8791-2b82-4dc7-889a-959724e3cbad). Kurssilla on käytetty hyvin tuloksin myös lukuisia muita videonkaappausratkaisuja, joten voit valita itsellesi parhaiten sopivan.

Voit julkaista luomasi videon edellä mainitussa Microsoft Stream -palvelussa tai valitsemassasi video- tai tiedostonjakopalvelussa, kunhan saat lisättyä raporttiisi suoran linkin lopputulokseesi (YouTube, OneDrive, Google Drive...). Voit myös halutessasi palauttaa videon sellaisenaan tiedostona Teamsin seminaaritehtävään, mikäli Teams ei estä palautusta esim. liian suuren koon vuoksi.


**Seminaarin arviointi ja esitykset**

Seminaarityösi arvioidaan tämän palautuksen perusteella. Lisäksi osa opiskelijoista valitaan esittelemään töitään muille kurssin päätteeksi järjestettävässä seminaarissa. Koska kurssi järjestetään yhdistellen eri osallistumistapoja, ei itse seminaaritilaisuuteen osallistuminen ole pakollista. Seminaariesityksellä ei ole myöskään erillistä osuutta arvioinnissa. Mikäli seminaariesityksessä käy ilmi työn kannalta positiivisia asioita, jotka tukevat kirjoitettua raporttia, otamme ne kuitenkin luonnollisesti huomioon kokonaisuuden arvioinnissa.


## Arviointi

Seminaaritöitä arvioidessa katsomme ennen kaikkea sitä, miten hyvin seminaarityössänne on syvennytty kyseiseen seminaariaiheeseen ja löydetty kiinnostavia näkökulmia siihen seminaariaiheeseen liittyen (esim. siis tietorakenteiden näkökulmasta). Eli miten hyvin olette osanneet soveltaa nyt kurssin "teoriaosuuksissa" ja harjoituksissa oppimianne asioita omissa toteutuksissanne.

Lisäksi seminaariaiheen haastekerroin vaikuttaa arviointiin. Jos seminaarityö on haastavuudeltaan suunnilleen samantasoinen kuin kurssin viikoittaiset oppitunnit ja tehtävät, työn tavoitearvosana on noin 3. Jos työssä syvennytään pidemmälle, puhutaan arvosanoista 4-5.


### Tutoriaaleihin perustuvat työt

Seminaaritöissä on ajoittain seurattu video- tai tekstimuotoisia tutoriaaleja. Tutoriaalin seuraaminen seminaarityössä on hyväksyttävää, etenkin mikäli tutoriaali syventää kurssilla käsiteltyjä aiheita mielekkäällä tavalla. Tuo raportissasi selvästi esiin, mikä osuus työstä on omaa tuotostasi ja mikä perustuu tutoriaalin esimerkkeihin, jotta vältymme turhilta plagiointi- ja vilppiepäilyiltä.

Tutoriaalityön tapauksissa seminaarin raportissa ja videossa ei kannata keskittyä itse tutoriaalin lopputuloksen esittelyyn, vaan oppimiesi asioiden esittelyyn. Pyri siis yksilöimään ja esittelemään asioita, joita olet oppinut, sekä pohdi, mitä olisit voinut tehdä työssä toisin ja miten osaat jatkossa soveltaa oppimiasi asioita.


## Aikataulu

* **Seminaarien käynnistys**

    To 4.4.

* **Seminaariaiheen ilmoittaminen Teams-kanavalle**

    DL to 11.4. klo 12 (keskipäivä)

* **Yksilöllistä seminaarityön ohjausta Teamsissa**

    Opettajat ovat tavoitettavissa Teamsissa kurssin tapaamisaikoina To 11.4., 18.4., 25.4. ja 2.5. Ota yhteyttä ja sovi esim. videotapaaminen!

* **Seminaarin raporttien ja videoiden palauttaminen Teamsiin**

    DL su 12.5. klo 22 mennessä.

* **Seminaariesitykset**

    To 16.5.2024, klo 14-16


# Seminaariaiheita

Tälle sivulle on koottu **esimerkkiaiheita** kurssin seminaaritehtävää varten. Voit melko vapaasti jalostaa ideoita vastaamaan omaa vaatimustasoasi ja kiinnostuksen kohteitasi. Lisää oma aiheesi uutena viestinä kyseisen aihealueen Teams-kanavalle.


## TypeScript, ES6, JavaScript, node (+MongoDB)

* **TypeScript**

    Jatka perehtymistä TypeScript-kieleen ja sen työkaluihin. Toteuta yksinkertainen esimerkkisovellus, jossa sovellat oppimaasi mahdollisimman hyvin.

    Vaihtoehtoisesti voit esimerkiksi ottaa haasteeksi suorittaa esimerkiksi [leetcode.com](https://leetcode.com/)-, [hackerrank.com](https://www.hackerrank.com/) tai [codewars.com](https://www.codewars.com/)-palvelussa tietyn määrään koodaushaasteita ja raportoida tekemäsi haasteet sekä niistä oppimasi asiat.

* **MERN-stack:**

    MongoDB (+ Mongoose), Express, React, Node. Huom! Toteuta ominaisuuksiensa puolesta pieni sovellus ja keskity opettelemaan jokin uusi tekninen asia, kuten MongoDB:n hyödyntäminen JavaScriptillä.

* **Reaktiivinen ohjelmointi JS:llä** *(ks. ohjelmistoarkkitehtuurit ja patternit)*:

    Tutustu [FRP-ohjelmointiin](https://stackoverflow.com/questions/1028250/what-is-functional-reactive-programming/1030631#1030631) ja tee (tietynlainen) ohjelma esimerkiksi RxJS:llä tai bacon.js:llä. Myös [Node-RED](https://nodered.org/)-ympäristöä voi miettiä tähän aiheeseen.

* **Paketin julkaisu NPM:ssä:**

    Tutustu NPM-palvelun pakettien julkaisemiseen ja julkaise oma pieni paketti. Julkaistava paketti voi olla esimerkiksi asiakaskirjasto MyHelsinki Open API:n tapahtumien hakemiseksi. Asiakaskirjaston ominaisuuksiin voi kuulua erilaiset rajaukset tai järjestämiset päivämäärien mukaan tai vaikka rajaus tapahtumiin, joiden otsikossa tai kuvauksessa esiintyy tietty teksti.


## Tietorakenteet ja algoritmit

* **Tunnetun algoritmin toteuttaminen:**

    Tutustu syvyyshakuun, rekursioon ja graafeihin ja toteuta syvyyshaku itse valitsemaasi aineistoon. Halutessasi voit esimerkiksi toteuttaa algoritmin, joka etsii tien ulos labyrintistä. Katso esim: https://en.wikipedia.org/wiki/Maze_solving_algorithm.

    Algoritmiaiheeseen sopii myös esimerkiksi minimax-algoritmilla toimiva ristinollaa pelaava botti: https://medium.com/ai-in-plain-english/coding-the-perfect-tic-tac-toe-bot-a0827e966a74

* **Vapaavalintaisen tietorakenteen toteuttaminen:**

    Toteuta esimerkiksi labyrintin tai sanaristikon generoiva algoritmi. Voit käyttää pohjana tunnettua valmista logiikkaa, josta teet oman toteutuksesi. Katso esim: https://en.wikipedia.org/wiki/Maze_generation_algorithm

    Huom! Kokonaista peliä ja sen käyttöliittymää ei tarvitse välttämättä toteuttaa. Riittää, että algoritmi on jollain tavoin todennettavissa toimivaksi.


## Ohjelmistoarkkitehtuurit ja patternit

* **Ohjelmistoprojekti 2 -refaktorointi:**

    Refaktoroi ohjelmistoprojekti 2 -projektinne käyttämään mielestäsi optimaalista arkkitehtuuriratkaisua joiltain osin. Kuvaa alkuperäinen arkkitehtuuri ja uudistettu ratkaisu myös kaavioina.

* **FRP-ohjelmointi:**

    Tutustu [FRP-ohjelmointiin](https://stackoverflow.com/questions/1028250/what-is-functional-reactive-programming/1030631#1030631) ja tee (tietynlainen) ohjelma RxJS:llä (tai bacon.js:llä). Myös [Node-RED](https://nodered.org/)-ympäristöä voi miettiä tähän vaiheeseen.

* **Mikropalvelu:**

    Mikropalveluihin perustuvan pienen palvelun rakentaminen (esim. autentikointipalvelu pyörii omana palvelunaan). Mahdollisesti hyödyntäen serverless-lähestymistapaa.


## Testaus

* **Yksikkötestaus:**

    Testaa jokin osa ohjelmistoprojekti II -kurssin projektistanne yksikkötesteillä.

* **Järjestelmätestaus:**

    Tutustu [Playwright](https://playwright.dev/):iin, [Robot Framework](https://robotframework.org/):iin, [Cypress](https://www.cypress.io/):iin, [Cucumber](https://cucumber.io/):iin tai [Selenium Framework](https://www.selenium.dev/):iin ja toteuta valitsemasi työkalun avulla yksinkertainen järjestelmätesti jollekin omalle tai julkiselle palvelulle.

    Mahdollinen lähde: "Testiautomaation työkalut: Robot Framework vs. Selenium-cucumber", https://www.theseus.fi/handle/10024/341637


## Infra ja automaatiotyökalut

* **Continuous Integration / Continuous Delivery:**

    Rakenna CI/CD -monitorointi ja tuotantoputki ohjelmistoprojekti 2 -projektillenne.

* **Docker ja Docker Compose:**

    Rakenna Dockerin ja Docker composen avulla ohjelmistoprojekti 2 -projektistanne konttipohjainen sovellus, joka voidaan toimittaa/julkaista (deploy) Azureen tai AWS:ään.

* **Docker Swarm, Kubernetes tai OpenShift:**

    Perehdy syvemmin Docker Swarm:iin, Kubernetekseen tai OpenShiftiin. Rakenna useammasta kontista koostuva ratkaisu hyödyntäen oppimiasi hyviä käytäntöjä.



## OpenShift tai vastaava pilvipalvelu

* **Docker, Kubernetes yms:**

    Jatka kurssin OpenShift-kokeiluja rakentamalla monipuolisempi pilviympäristö, joka koostuu esimerkiksi useammista konteista ja continuous integration -ratkaisusta.


* **Serverless-funktiot (Azure functions, AWS lambda...):**

    Toteuta jokin itsenäinen ominaisuus Ohjelmistoprojekti II -kurssisi projektin tueksi Azuren pilvifunktiona.

## Python

* **Web-palvelu Pythonilla:**

    Python-aiheiset seminaarityöt voivat käsitellä esimerkiksi Pythonin [Django](https://www.djangoproject.com/)- tai [Flask](https://flask.palletsprojects.com/)-sovelluskehysten käyttöönottoa tai Pythonin tietokantaohjelmointiin perehtymistä.

* **Mikrokontrollerin ohjelmointi MicroPythonilla:**

    Kurssilaisille tarjotaan myös mahdollisuus perehtyä ESP32-mikrokontrollerien ohjelmointiin [MicroPython](https://micropython.org/)-kielellä. Mahdollisia projekteja voivat olla esimerkiksi sääasema, peruutustutka, Telegram-bottina toteutettu liiketunnistin tai nopeustesti-peli. ESP32-mikrokontrollereita ja erilaisia sensoreita ja toimilaitteita on mahdollisesti lainattavissa Haaga-Helian 3D-labrasta.

* **Data-analytiikkaa tai pelejä Pythonilla**

    Pythonille on saatavilla erilaisia kirjastoja mm. data-analytiikkaan ja peleihin liittyen. Voit ehdottaa  itseäsi kiinnostavaa aihetta.

* **Koneoppiminen Pythonilla**

    Kouluta esimerkiksi valitsemasi koneoppimismalli jostain datasta ja laadi sillä ennusteita.

* **Tekstintunnistus Pythonilla**

    Tekstin tunnistaminen kuvasta tai videosta esim. [Tesseract-kirjastolla](https://nanonets.com/blog/ocr-with-tesseract/).


## Koneoppiminen

Koneoppimista ei tällä toteutuksella juuri käsitelty, mutta voit halutessasi perehtyä aiheeseen itsenäisesti seminaariosuudessa.

* **Koneoppimismallin kouluttaminen:**

    Kouluta koneoppimismalli jostain datasta ja laadi sillä ennusteita (esimerkiksi Keras-kirjastolla kuvien tunnistamista). Voi liittyä ohjelmistoprojekti 2:seen mieluusti.

* **Koneoppimistutkielma:**

    Laadi tutkielma ja raportti siitä mitä koneoppiminen (ja esimerkiksi neuroverkot) ovat ja mihin niitä voi hyödyntää. Voit syventyä myös esimerkiksi luonnollisen kielen tulkintaan (NLP) ja sanavektoreihin.

* **Vahvistusoppiminen:**

    Kouluta vahvistusoppimisella (reinforcement learning) jonkin pelin tekoäly. Tässä esimerkiksi on [youtube-playlista](https://www.youtube.com/playlist?list=PLTWFMbPFsvz3CeozHfeuJIXWAJMkPtAdS), jolla koulutetaan tekoäly pelaamaan Segan Sonic the hedgehog -peliä [Open AI:n](https://openai.com/) ja [Neatin](https://neat-python.readthedocs.io/en/latest/neat_overview.html) avulla.


