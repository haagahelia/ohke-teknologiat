# Seminaari

Seminaarivaiheessa jokainen opiskelija valitsee kurssin aiheista itseään eniten kiinnostavan ja tekee siihen liittyvän seminaaritehtävän. Seminaaritehtävän voi valita joko opettajien ehdotuksista, tai seminaaritehtävän aihetta voi ehdottaa myös itse. Seminaaritehtävä voi liittyvä läheisesti opiskelijan ohjelmistoprojekti 2-projektiin, ja se on jopa suositeltavaa. 

Saman seminaariaiheen valinneet opiskelijat osallistuvat sen aiheen yhteiseen seminaariin, jossa esitellään, analysoidaan ja kommentoidaan myös muiden opiskelijoiden seminaaritöitä. Olette lämpimästi tervetulleita osallistumaan myös muiden seminaariaiheiden tilaisuuksiin oman seminaarinne ulkopuolella!

Emme voi rajallisen aikataulun vuoksi käsitellä seminaareissa kaikkia töitä erikseen, joten pyrimme valitsemaan monipuolisen ja kiinnostavan kokoelman esitettävistä töistä.

Seminaarityön laajuuden on tarkoitus olla noin 20 tuntia työtä.


## Seminaaritehtävän raportointi ja palauttaminen

Raportoi seminaarityösi esitystä ja arviointia varten raportointiohjeen mukaisesti. Päivitetty raportointiohje julkaistaan seminaarien käynnistysviikolla.

Raportin lisäksi nauhoita noin 5 minuuttia kestävä video, jossa esittelet työsi teknistä toteutusta raportointiohjeen mukaisesti. Videolla ei ole tarpeen käsitellä tai näyttää raporttia, vaan voitte olettaa katsojan jo tuntevan sen sisällön. Videon tekemiseksi suosittelemme [Microsoft Stream](https://web.microsoftstream.com/) -palvelua. Katso myös [ohje tallenteen tekemiseksi MS Streamissa](https://docs.microsoft.com/fi-fi/stream/portal-create-screen-recording).

Seminaarityösi arvioidaan tämän palautuksen perusteella. Lisäksi osa opiskelijoista valitaan esittelemään töitään muille kurssin päätteeksi järjestettävässä seminaarissa.


## Arviointi

Seminaaritöitä arvioidessa katsomme ennen kaikkea sitä, miten hyvin seminaarityössänne on syvennytty kyseiseen seminaariaiheeseen ja löydetty kiinnostavia näkökulmia siihen seminaariaiheeseen liittyen (esim siis tietorakenteiden näkökulmasta). Eli miten hyvin olette osanneet soveltaa nyt kurssin "teoriaosuuksissa" ja harjoituksissa oppimianne asioita omissaa toteutuksissanne.

Lisäksi seminaariaiheen haastekerroin vaikuttaa arviointiin. Jos teette haastavuudeltaan suunnilleen samantasoisia asioita kun kurssin perustehtävät ovat olleet, niin se vastaa tavoitearvosanaltaa 3:a. Jos osaatte syventää asiaa jo hieman pidemmälle, puhutaan arvosanoista 4-5.


## Aikataulu

* **Seminaarien käynnistys**

    12.4.2022

* **Seminaariaiheen ilmoittaminen Teams-kanavalle**

    DL ti 19.4.2022, klo 12 (keskipäivä)

* **Yksilöllistä seminaarityön ohjausta Teamsissa**

    Opettajat tavoitettavissa Teamsissa. Ota yhteyttä ja sovi videotapaaminen!

* **Seminaarin raporttien ja videoiden palauttaminen Teamsiin**

    DL 3.5.2022, klo 23.59

* **Seminaariesitykset**

    10.5.2022, klo 12-15

# Seminaariaiheita

Tälle sivulle on koottu **esimerkkiaiheita** kurssin seminaaritehtävää varten. Voit melko vapaasti jalostaa ideoita vastaamaan omaa vaatimustasoasi ja kiinnostuksen kohteitasi. Lisää oma aiheesi uutena viestinä kyseisen aihealueen Teams-kanavalle.

## Python

* **Web-palvelu Pythonilla:**

    Python-aiheiset seminaarityöt voivat käsitellä esimerkiksi Pythonin [Django](https://www.djangoproject.com/)- tai [Flask](https://flask.palletsprojects.com/)-sovelluskehysten käyttöönottoa tai Pythonin tietokantaohjelmointiin perehtymistä.

* **Mikrokontrollerin ohjelmointi MicroPythonilla:**

    Kurssilaisille tarjotaan myös mahdollisuus perehtyä ESP32-mikrokontrollerien ohjelmointiin [MicroPython](https://micropython.org/)-kielellä. Mahdollisia projekteja voivat olla esimerkiksi sääasema, peruutustutka, Telegram-bottina toteutettu liiketunnistin tai nopeustesti-peli. ESP32-mikrokontrollereita ja erilaisia sensoreita ja toimilaitteita on mahdollisesti lainattavissa Haaga-Helian 3D-labrasta.

* **Data-analytiikkaa tai pelejä Pythonilla**

    Pythonille on saatavilla erilaisia kirjastoja mm. data-analytiikkaan ja peleihin liittyen. Voit ehdottaa  itseäsi kiinnostavaa aihetta.

## Tietorakenteet ja algoritmit

* **Tunnetun algoritmin toteuttaminen:**

    Tutustu syvyyshakuun, rekursioon ja graafeihin ja toteuta syvyyshaku itse valitsemaasi aineistoon. Halutessasi voit esimerkiksi toteuttaa algoritmin, joka etsii tien ulos labyrintistä. Katso esim: https://en.wikipedia.org/wiki/Maze_solving_algorithm.

    Algoritmiaiheeseen sopii myös esimerkiksi minimax-algoritmilla toimiva ristinollaa pelaava botti: https://medium.com/ai-in-plain-english/coding-the-perfect-tic-tac-toe-bot-a0827e966a74

* **Vapaavalintaisen tietorakenteen toteuttaminen:**

    Toteuta esimerkiksi labyrintin tai sanaristikon generoiva algoritmi. Voit käyttää pohjana tunnettua valmista logiikkaa, josta teet oman toteutuksesi. Katso esim: https://en.wikipedia.org/wiki/Maze_generation_algorithm

    Huom! Kokonaista peliä ja sen käyttöliittymää ei tarvitse välttämättä toteuttaa. Riittää, että algoritmi on jollain tavoin todennettavissa toimivaksi.


## Ohjelmistoarkkitehtuurit ja patternit

* **Ohjelmistoprojekti 2 refaktorointi:**

    Refaktoroi ohjelmistoprojekti 2 -projektinne käyttämään mielestäsi optimaalista arkkitehtuuriratkaisua joiltain osin. Kuvaa tämä arkkitehtuuri myös kaaviona.

* **FRP-ohjelmointi:**

    Tutustu [FRP-ohjelmointiin](https://stackoverflow.com/questions/1028250/what-is-functional-reactive-programming/1030631#1030631) ja tee (tietynlainen) ohjelma RxJS:llä (tai bacon.js:llä). Myös [Node-RED](https://nodered.org/)-ympäristöä voi miettiä tähän vaiheeseen.

* **Mikropalvelu:**

    Mikropalveluihin perustuvan pienen palvelun rakentaminen (esim autentikointipalvelu pyörii omana palvelunaan).

## Testaus

* **Yksikkötestaus:**

    Testaa jokin osa ohjelmistoprojekti II -kurssin projektistanne yksikkötesteillä.

* **Järjestelmätestaus:**

    Tutustu [Playwright](https://playwright.dev/):iin, [Robot Framework](https://robotframework.org/):iin, [Cypress](https://www.cypress.io/):iin, [Cucumber](https://cucumber.io/):iin tai [Selenium Framework](https://www.selenium.dev/):iin ja toteuta valitsemasi työkalun avulla yksinkertainen järjestelmätesti jollekin omalle tai julkiselle palvelulle.

    Mahdollinen lähde: "Testiautomaation työkalut: Robot Framework vs. Selenium-cucumber", https://www.theseus.fi/handle/10024/341637


## Infra ja automaatiotyökalut

* **Continuous Integration / Continuous Delivery:**

    Rakenna CI/CD monitorointi ja tuotantoputki ohjelmistoprojekti 2 -projektillenne.

* **Docker ja Docker Compose:**

    Rakenna Dockerin ja Docker composen avulla ohjelmistoprojekti 2 -projektistanne konttipohjainen sovellus, joka voidaan deployata Azureen tai AWS:ään.

* **Kubernetes ja OpenShift:**

    Jatka työskentelyä kurssin yksityisessä pilvessä ja perehdy syvemmin Kubernetekseen ja OpenShiftiin. Rakenna sinne useammasta kontista koostuva ratkaisu hyödyntäen oppimiasi hyviä käytäntöjä.

## ES6, JavaScript, node (+MongoDB)

* **MERN-stack:**

    MongoDB (+ Mongoose), Express, React, Node. Huom! Toteuta ominaisuuksiensa puolesta pieni sovellus ja keskity opettelemaan jokin uusi tekninen asia, kuten MongoDB:n hyödyntäminen JavaScriptillä.

* **Reaktiivinen ohjelmointi JS:llä** *(ks. ohjelmistoarkkitehtuurit ja patternit)*:

    Tutustu [FRP-ohjelmointiin](https://stackoverflow.com/questions/1028250/what-is-functional-reactive-programming/1030631#1030631) ja tee (tietynlainen) ohjelma RxJS:llä (tai bacon.js:llä). Myös [Node-RED](https://nodered.org/)-ympäristöä voi miettiä tähän vaiheeseen.

* **Paketin julkaisu NPM:ssä:**

    Tutustu NPM-palvelun pakettien julkaisemiseen ja julkaise oma pieni paketti. Julkaistava paketti voi olla esimerkiksi asiakaskirjasto MyHelsinki Open API:n tapahtumien hakemiseksi. Asiakaskirjaston ominaisuuksiin voi kuulua erilaiset rajaukset tai järjestämiset päivämäärien mukaan tai vaikka rajaus tapahtumiin, joiden otsikossa tai kuvauksessa esiintyy tietty teksti.


## OpenShift tai vastaava pilvipalvelu

* **Docker, Kubernetes yms:**

    Jatka kurssin OpenShift-kokeiluja rakentamalla monipuolisempi pilviympäristö, joka koostuu esimerkiksi useammista konteista ja continuous integration -ratkaisusta.


* **Serverless-funktiot (Azure functions, AWS lambda...):**

    Toteuta jokin itsenäinen ominaisuus Ohjelmistoprojekti II -kurssisi projektin tueksi Azuren pilvifunktiona.


## Koneoppiminen

Koneoppimista ei tällä toteutuksella juuri käsitelty, mutta voit halutessasi perehtyä aiheeseen itsenäisesti seminaariosuudessa.

* **Koneoppimismallin kouluttaminen:**

    Kouluta koneoppimismalli jostain datasta ja laadi sillä ennusteita (esim. keraksella kuvien tunnistamista). Voi liittyä ohjelmistoprojekti 2:seen mieluusti.
    
* **Koneoppimistutkielma:**

    Laadi tutkielma ja raportti siitä mitä koneoppiminen (ja esim neuroverkot) ovat ja mihin niitä voi hyödyntää. Voit syventyä myös esimerkiksi luonnollisen kielen tulkintaan (NLP) ja sanavektoreihin.

* **Vahvistusoppiminen:**

    Kouluta vahvistusoppimisella (reinforcement learning) jonkin pelin tekoäly. Tässä esimerkiksi on [youtube-playlista](https://www.youtube.com/playlist?list=PLTWFMbPFsvz3CeozHfeuJIXWAJMkPtAdS), jolla koulutetaan tekoäly pelaamaan Segan Sonic the hedgehog -peliä [Open AI:n](https://openai.com/) ja [Neatin](https://neat-python.readthedocs.io/en/latest/neat_overview.html) avulla. 


