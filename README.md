# Ohjelmistokehityksen teknologioita
Tervetuloa kurssille!

Ohjelmistokehittäjän työ on suurimmaksi osaksi muuta kuin jonkin tietyn ohjelmointikielen syntaksin suvereenia hallintaa. Tämän kurssin tavoitteena on esitellä ohjelmistokehittäjälle tärkeitä taitoja, työkaluja ja tekniikoita, joita ei suoraan ole tullut esille ohjelmoinnin peruskursseilla tai projektityökursseissa. Kurssi toimii samalla myös tukikurssina ohjelmistoprojekti 2-kurssille, jossa tämän kurssin asioita päästään soveltamaan käytännössä.

Opettajina kurssilla toimivat Teemu Havulinna ja Juhani Välimäki (etunimi.sukunimi@haaga-helia.fi). Kurssin sisältö perustuu suuresti myös kurssin aikaisemman opettajan, Ohto Rainion, työhön.

![Kurssin aiheet](img/kurssin_aiheet.png)

<!--## Luentovideot

**[Video: Ohjelmistokehityksen teknologioita kurssin yleinen johdanto](https://web.microsoftstream.com/video/ae56e0e9-5bd1-4576-9994-bcd3c29eafaa)**-->

## Linkit

* [Opintojaksokuvaus](https://opinto-opas.haaga-helia.fi/course_unit/SWD4TN023)
* [Teams](https://teams.microsoft.com/)

## Kurssin suoritustapa

Kurssin alkupuoliskolla esitellään viikoittain eri aiheita ja opiskelijat tekevät niihin liittyviä harjoitustehtäviä. Jokaisesta esiteltävästä aiheesta on myös mahdollista tehdä laajempi seminaaritehtävä kurssin jälkimmäisellä puoliskolla. 

**Seminaarivaiheessa**, kurssin jälkimmäisellä puoliskolla, jokainen opiskelija valitsee kurssin aiheista itseään eniten kiinnostavan ja tekee siihen liittyvän seminaaritehtävän. Seminaaritehtävän voi valita joko opettajien ehdotuksista tai seminaaritehtävän aihetta voi ehdottaa myös itse. Seminaaritehtävä voi liittyvä läheisesti opiskelijan ohjelmistoprojekti 2-projektiin. 

Saman seminaariaiheen valinneet opiskelijat osallistuvat sen aiheen yhteiseen seminaariin, jossa analysoidaan ja kommentoidaan myös muiden opiskelijoiden seminaaritöitä. Lopuksi järjestetään vielä mahdollinen yhteinen seminaari, jossa jokaisen pienemmän seminaarin tärkeimmät (tai parhaat) tulokset esitellään kaikille.

## Kurssin osallistumisen vahvistaminen

Kurssin osallistumisen vahvistaminen edellyttää ensimmäisen ja toisen viikon viikkotehtävien hyväksyttyä suoritusta niiden määräaikaan mennessä. Tehtäviin on saatavissa vinkkejä ja tukea kurssin Teams-kanavalla sekä oppitunneilla.

Ensimmäisten tehtävien ei ole tarkoitus karsia ketään pois kurssilta, vaan varmistaa, että työskentely Linuxin ja Pythonin parissa lähtee kaikilla käyntiin, ja että kaikilla on riittävät esitiedot kurssin seuraavia viikkoja varten.


## Opintojakson oppitunnit ja päivämäärät

<table>
    <thead>
        <tr>
            <th>Aika</th>
            <th>Aiheet</th>
            <th>Aikataulu</th>
        </tr>
    </thead>
    <tbody>
        <tr>
            <td>17.-23.1.</td>
            <td>
                <a href="00_linux/">Kurssin johdanto, ympäristöt ja Linux/Unix-komentorivi</a><br /><br />
                <a href="00_linux/asennukset.md">Tehtävä 1: kurssin kehitysympäristön asennus</a><br />
                Tehtävä 2: Linux-komentorivi (ks. Teams)<br />
            </td>
            <td>
                Teams-sessio ti 18.1. klo 12<br />
                Tehtävien DL ma 24.1. klo 22:00
            </td>
        </tr>
        <tr>
            <td>24.-30.1.</td>
            <td>
                <a href="01_python/">Python-ohjelmointi</a><br />
                <ul>
                    <li>Ehto- ja toistorakenteet</li>
                    <li>Perustietotyypit ja kokoelmat</li>
                    <li>Tiedostot ja http-pyynnöt</li>
                    <li><a href="https://web.microsoftstream.com/video/497d7df3-1629-49f9-b460-82c1d479b03d">Video 1</a>, <a href="https://web.microsoftstream.com/video/0f31953b-417b-4669-915d-ca35917bfbc0">video 2</a></li>
                </ul>
            </td>
            <td>
                Teams-sessio ti 25.1. klo 12<br />
                Tehtävien DL ma 31.1. klo 22:00
            </td>
        </tr>
        <tr>
            <td>31.1.-6.2.</td>
            <td>
                <a href="02_testaus/">Testaus</a><br />
                <ul>
                    <li>Testauksen tasot</li>
                    <li>Yksikkötestaus</li>
                    <li>Test driven development</li>
                    <li>Testikattavuus, fixturet, mock:it</li>
                </ul>
            </td>
            <td>
                Teams-sessio ti 1.2. klo 12<br />
                Tehtävien DL ma 7.2. klo 22:00
            </td>
        </tr>
        <tr>
            <td>7.-13.2.</td>
            <td>
                <a href="03_infra_ja_automaatio/">Infra ja automaatio</a><br />
                <ul>
                    <li>Continuous integration</li>
                    <li>Git: branch, merge, rebase...</li>
                </ul>
            </td>
            <td>
                Teams-sessio ti 8.2 klo 12<br />
                Tehtävien DL ma 7.2. klo 22:00
            </td>
        </tr>
        <tr>
            <td>14.-20.2.</td>
            <td>
                <a href="04_tietorakenteet_ja_algoritmit/">Tietorakenteet ja algoritmit</a><br />
                <ul>
                    <li>Lajittelualgoritmit</li>
                    <li>Hakualgoritmit</li>
                    <li>Algoritmien tehokkuus</li>
                    <!--li><a href="https://web.microsoftstream.com/video/b9af8942-94fb-46ac-a085-6cb9e57199c4">Video 1</a>, <a href="https://web.microsoftstream.com/video/1967c82b-9d40-4247-9db0-95f5067c026a">video 2</a>, <a href="https://web.microsoftstream.com/video/7e1e6347-b8c5-4f03-8c92-369591408be4">video 3</a></li-->
                </ul>
            </td>
            <td>
                Teams-sessio ti 15.2. klo 12<br />
                Tehtävien DL ma 28.2. klo 22:00
            </td>
        </tr>
        <tr>
            <td>21.-27.2.</td>
            <td colspan="2">Talvilomaviikko</td>
        </tr>
        <tr>
            <td>28.2.-6.3.</td>
            <td>
                <a href="05_es6_node/oppitunti1.md">Moderni JavaScript ja funktionaalinen ohjelmointityyli</a><br />
                <ul>
                    <li>ES6-syntaksit</li>
                    <li>filter, map, reduce</li>
                    <li>currying</li>
                    <!--li><a href="https://web.microsoftstream.com/video/4ff9a051-3e45-4e89-a194-a6e68084d55a">Video 1</a>, <a href="https://web.microsoftstream.com/video/7099841a-16d7-44f2-99fe-c37302c4b024">video 2</a>, <a href="https://web.microsoftstream.com/video/94a16d95-45eb-4c69-b69c-d8c70e4c0560">video 3</a></li-->
                </ul>
            </td>
            <td>
                Teams-sessio ti 1.3. klo 12<br />
                Tehtävien DL ma 7.3. klo 22:00
            </td>
        </tr>
        <tr>
            <td>7.-13.3.</td>
            <td>
                <a href="05_es6_node/oppitunti2.md">Node.js, npm, Express ja Promiset</a><br />
                <ul>
                    <li>Express.js</li>
                    <li>Promise</li>
                    <li>Async/await</li>
                    <!--li><a href="https://web.microsoftstream.com/video/8d5ce190-2bd0-4c8a-84ad-f51b2cbe7f3e">Video 1</a>, <a href="https://web.microsoftstream.com/video/1ef90b63-0b90-4606-a75c-c25ccf13cb61">video 2</a>, <a href="https://web.microsoftstream.com/video/68dfd069-5b72-4484-a6fd-0b3199f803a2">video 3</a></li-->
                </ul>
            </td>
            <td>
                Teams-sessio ti 8.3. klo 12<br />
                Tehtävien DL ma 14.3. klo 22:00
            </td>
        </tr>
        <tr>
            <td>14.-20.3.</td>
            <td>
                Ohjelmistoarkkitehtuurit ja patternit
            </td>
            <td>
                Teams-sessio ti 15.3. klo 12<br />
                Tehtävien DL ma 28.3. klo 22:00
            </td>
        </tr>
        <tr>
            <td>21.-27.3.</td>
            <td colspan="2">Intensiiviviikko</td>
        </tr>
        <tr>
            <td>28.3.-3.4.</td>
            <td>
                Vierailijaluento / Otaverkko<br />
                Alustavina aiheina OpenShift, Kubernetes, Docker...
            </td>
            <td>
                Teams-sessio ti 29.3. klo 12<br />
                Tehtävien DL ma 4.4. klo 22:00
            </td>
        </tr>
        <tr>
            <td>4.-10.4.</td>
            <td>
                Koneoppiminen
            </td>
            <td>
                Teams-sessio ti 5.4. klo 12<br />
                Tehtävien DL ma 11.4. klo 22:00
            </td>
        </tr>
        <tr>
            <td>11.-17.4.</td>
            <td><!--a href="08_seminaari"-->Seminaarien käynnistys<!--/a--></td>
            <td>
                Teams-sessio ti 12.4. klo 12
            </td>
        </tr>
        <tr>
            <td>18.4.-8.5.</td>
            <td>Seminaarityön tekemistä</td>
            <td><em>Yksilöllistä ohjausta Teamsissa tai kampuksella tiistaisin</em></td>
        </tr>
        <tr>
            <td>9.-15.5.</td>
            <td>Seminaariesitykset</td>
            <td>Seminaariesitykset Teamsissa ti 10.5. klo 12 alkaen</td>
        </tr>
    </tbody>
</table>

## Viestintäkanavat

Tällä kurssilla oppitunnit järjestetään MS Teams -palvelussa. Teams tarjoaa myös luontevan kanavan kysyä ja keskustella oppituntien ulkopuolella. Jos jäät jumiin tehtävän kanssa tai et ymmärrä materiaaleja tai tehtävänantoja, kysy rohkeasti vinkkejä Teamsissa. Todennäköisesti samaa ongelmaa pohtii kanssasi myös moni muu, joten lähetäthän sisältöä ja tehtävänantoja koskevat kysymykset yhteiselle kanavalle eikä yksityisviestinä.

Kurssilla suositellaan käytettävän Teamsin työpöytäsovellusta. Kirjautuminen Teamsiin tapahtuu Haaga-Helian opiskelijatunnuksella.

Liittymisohje kurssin Teams-ryhmään löytyy sähköpostitse lähetetystä tiedotteesta.

* [Teams Quick Start -ohje (pdf)](https://download.microsoft.com/download/D/9/F/D9FE8B9E-22F5-47BF-A1AB-09539C41FCD0/Teams%20QS.pdf)
* [Teams](https://teams.microsoft.com/)
* [Teams-lataussivu](https://teams.microsoft.com/downloads)

## Työkalut

Kurssilla käytetään lukuisia eri teknologioita ja työkaluja, joten joudut todennäköisesti tekemään tietokoneellesi lukuisia erilaisia asennuksia. 

Ohjelmistojen asentaminen ja käyttäminen eri käyttöjärjestelmillä poikkeaa toisistaan merkittävästi, minkä lisäksi saman ohjelmiston eri versiot toimivat joskus hyvin eri tavoilla. Asennus- ja yhteensopivuusongelmien minimoimiseksi kurssilla suositellaan vahvasti oman erillisen Linux-virtuaalikoneen asentamista kurssin tehtävien tekemistä varten. Virtuaalikoneeseen tekemäsi asennukset eivät vaikuta tietokoneesi normaaliin käyttöön, ja käyttämällä virtuaalikonetta saat käyttötukea myös kurssin puolesta. 

Linux voidaan asentaa myös tietokoneen pääkäyttöjärjestelmäksi tai "dual boot"-vaihtoehdolla nykyisen käyttöjärjestelmän rinnalle, mutta näitä vaihtoehtoja ei kurssin puolesta tueta.

Mikäli sinulla on valmiiksi käytössäsi Linux tai muu Unix-pohjainen käyttöjärjestelmä, kuten macOS, voit käyttää sitä kurssilla. Myös Raspberry Pi tai etäyhteydellä käytettävät Linux-ympäristöt, kuten [DigitalOcean](https://www.digitalocean.com/github-students/), sopivat kurssin tarkoituksiin, mutta  niihin pystymme tarjoamaan vain vähäistä käyttötukea.

Lisää ohjeita löydät kurssin [ensimmäisen viikon materiaalista](00_linux).

Kurssin aikana teemme asennuksia Ubuntun `apt`-työkalulla, Pythonin `pip`-työkalulla sekä Noden `npm`-työkalulla. Nämä työkalut lisäävät tietokoneellesi suoritettavaa ohjelmakoodia, jonka yhteydessä tulee aina huomioida myös tietoturva. Asennusten tekeminen erillisessä virtuaalikoneessa on oiva lisä oman tietokoneesi suojaamiseksi, vaikka olemmekin pyrkineet valitsemaan vain erittäin tunnettuja ja hyvämaineisia ohjelmistoja tälle kurssille.


## Arviointi

Kurssi arvioidaan asteikolla 0-5. Kurssin arviointi perustuu viikkoaiheiden yhteydessä suoritettuihin tehtäviin (60% arvosanasta) sekä kurssin toisella puoliskolla tehtävään seminaarityöhön (40%).

Kunkin yksittäisen viikon tehtävien painoarvo kokonaisarvosanassa on yhtä suuri riippumatta viikon maksimipistemäärästä. Pisteet skaalataan yhteneviksi vasta loppuarvosanaa varten.

Yksittäinen palauttamatta jäänyt tai arvosanalla 0 arvioitu osasuoritus ei estä seuraavien suoritusten tekemistä, kunhan kokonaisuutena kurssista muodostuu hyväksytty arvosana. Poikkeuksena tähän on kahden ensimmäisen viikon tehtävät, jotka toimivat kurssille osallistumisen vahvistamisessa.

### Kurssin keskeyttäminen

Kurssin keskeyttäminen ei ole Haaga-Helian linjauksia noudattaen mahdollista enää kahden ensimmäisen viikon jälkeen:

> *"Opettaja poistaa opetuksen alussa toteutukselta opiskelijat, jotka eivät osallistu ensimmäiseen opetuskertaan tai ilmoita poissaolostaan. Opiskelijoita ei enää myöhemmin poisteta toteutukselta, vaan kaikille annetaan arvosana hylätty-kiitettävä."*
>
> https://mynet.haaga-helia.fi/group/pakki/toteutukselle-ilmoittautuminen


## Lähteiden käyttäminen ja yksilötyöskentely

Tämän kurssin materiaali perustuu suurelta osin valmiisiin netistä löytyviin dokumentaatioihin ja tutoriaaleihein. Tällä sivulla eri aihealueiden yhteydessä tarjotaan linkkejä aihetta koskeviin materiaaleihin, mutta **joudut sen lisäksi merkittävissä määrin etsimään itse tietoa aiheista**.

Ohjelmointiongelmiin löytyy usein valmiita tai osittaisia ratkaisuja ympäri Internetiä niin keskustelupalstoilta kuin tutoriaaleista. Nettilähteiden hyödyntäminen ja niistä mallin ottaminen on sallittua ja kannustettavaa, mutta **et saa vain kopioida ratkaisuja, vaan sinun tulee kirjoittaa koodisi itse ja myös ymmärtää, miten se toimii**. Lisäksi, erityisesti koska kyseessä on korkeakoulun opintojakso, sinun tulee merkitä lähteet lainatessasi esimerkiksi StackOverflow:sta löytämääsi koodia. Lähdeviitteeksi riittää esimerkiksi verkkosivun osoite kommenttina lainatun koodin yhteydessä, tai käyttämäsi lähteen käyttöehtojen mukainen muu lähdeviite.

Yhteistyö on kurssilla kannustettavaa, mutta yksilötehtävissä kaikkien tulee silti tuottaa omat ratkaisut. Voitte siis koodata yhdessä ja tehdä toiminnallisesti samanlaisia ratkaisuja, mutta suora kopiointi ei ole sallittua.
