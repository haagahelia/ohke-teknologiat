# Tervetuloa Ohjelmistokehityksen teknologioita -kurssille!

Tässä viestissä löydät tärkeää tietoa kurssin yleisistä asioista ja sille osallistumisesta, joten luethan sen huolellisesti.

Kurssista järjestetään tänä lukukautena kaksi erillistä toteutusta: kontaktitoteutus ja virtuaalitoteutus. Molemmilla toteutuksilla on yhteiset tehtävät, materiaalit ja järjestelyt. Voitte valintanne mukaan joko hyödyntää yhteisiä tapaamisia tai opiskella itsenäisesti riippumatta juuri oman toteutuksenne toteutustavasta. Koska opintojakso noudattaa sekä virtuaali- että lähiopetuksen periaatteita, ei reaaliaikaista läsnäoloa tunneilla vaadita.

Viikoittaiset tapaamiset pidetään **torstaisin klo 14-16.45** ja kurssin **viikoittaisten tehtävien deadlinet ovat ensi viikosta alkaen keskiviikkoisin klo 22**. Tehtäviin on saatavilla apua ja ohjausta myös tapaamisten ulkopuolella kurssin Teams-kanavan kautta.


## Kurssin kotisivu ja aiheet

Kurssin kotisivu sijaitsee GitHubissa osoitteessa https://github.com/haagahelia/ohke-teknologiat. Kotisivulta löytyvät mm. kurssin perustiedot, alustava aikataulu, linkkejä videotallenteisiin, tekstimateriaalia sekä muuta materiaalia, kuten esimerkkikoodeja. Sivu ja eri tunneilla käsiteltävät aiheet päivittyvät kurssin edetessä ja myös teillä on mahdollisuus esittää toivomuksia käsiteltävien aiheiden suhteen.


## Teams-kanava

Kurssin ohjaus- ja viestintäkanavana käytämme MS Teams -palvelua. Kirjaudu Teamsiin Haaga-Helian käyttäjätunnuksellasi ja liity tiimiin koodilla: `b13cqnw`. Tarvittaessa löydät ohjeen tiimiin liittymiseksi koodin avulla täältä: https://support.office.com/en-us/article/use-a-link-or-code-to-join-a-team-c957af50-df15-46e3-b5c4-067547b64548.



## Aloitustunti ja ensimmäinen aihe

Kurssin aloitustapaaminen järjestetään torstaina 16.1. klo 14 alkaen Pasilan kampuksella **luokassa 2002**. Aloitustunnin yleisiä järjestelyjä koskeva osuus striimataan myös samanaikaisesti kurssin Teams-kanavalla. Striimistä tehdään myös tallenne, joka löytyy tapaamisen jälkeen Teams-kanavalta.

Kurssi alkaa kurssilla käytettävien kehitysympäristöjen ja Linux-komentorivikäytön parissa. Näihin aiheisiin liittyvät videotallenteet löytyvät jo etukäteen kurssin kotisivulta. Linuxin komentoriviä käsittelevä ensimmäinen tehtävä löytyy kurssin Teamsista apua tehtäviin kanavalta ja sen toteutuksessa on hyödynnetty GitHub classroom -palvelua. GitHub classroom on todennäköisesti monelle tuttu ohjelmointi 2 -opintojaksolta, mutta sen käytöstä on tarjolla myös erillinen [ohjevideo (YouTube)](https://youtu.be/9dA17XlzT-w).


## Kurssin osallistumisen vahvistaminen

Kurssin osallistumisen vahvistaminen edellyttää kurssin Teams-ryhmään liittymistä sekä ensimmäisen ja toisen viikon viikkotehtävien hyväksyttyä suoritusta niiden määräaikaan mennessä. Tehtäviin on saatavissa vinkkejä ja tukea kurssin Teams-kanavalla sekä viikoittaisissa tapaamisissa. Tehtävien ei ole tarkoitus karsia ketään pois kurssilta, vaan varmistaa, että työskentely lähtee kaikilla hyvin käyntiin.



Tervetuloa kurssille!<br />
Teemu Havulinna ja Juhani Välimäki<br />
Kurssin opettajat
