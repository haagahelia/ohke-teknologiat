# Tervetuloa Ohjelmistokehityksen teknologioita -kurssille!

Tässä viestissä löydät tärkeää tietoa kurssin yleisistä asioista ja sille osallistumisesta, joten luethan sen huolellisesti.

Kurssista järjestetään tänä lukukautena kaksi erillistä toteutusta. Molemmilla toteutuksilla on yhteiset tapaamiset, tehtävät, materiaalit ja järjestelyt. Voitte valintanne mukaan joko hyödyntää yhteisiä tapaamisia tai opiskella itsenäisesti. Apua mm. tehtäviin on saatavilla kurssin Teams-kanavalla.

Tulemme kurssin aikana pitämään tapaamisia Teamsissa ja kampuksella sen mukaan, kuinka paljon kysyntää niille ilmenee.


## Kurssin kotisivu

Kurssin kotisivu sijaitsee GitHubissa osoitteessa https://github.com/haagahelia/ohke-teknologiat. Kotisivulta löytyvät mm. kurssin perustiedot, alustava aikataulu, linkit videotallenteisiin, tekstimateriaalit ja muut materiaalit, kuten esimerkkikoodeja. Sivu ja eri tunneilla käsiteltävät aiheet päivittyvät kurssin edetessä.


## Teams-kanava

Kurssin ohjaus- ja viestintäkanavana käytämme MS Teams -palvelua. Kirjaudu Teamsiin Haaga-Helian käyttäjätunnuksellasi ja liity tiimiin koodilla: `rzszdxo`. Tarvittaessa löydät ohjeen tiimiin liittymiseksi koodin avulla täältä: https://support.office.com/en-us/article/use-a-link-or-code-to-join-a-team-c957af50-df15-46e3-b5c4-067547b64548.



## Aloitustunti ja ensimmäinen aihe

Kurssi alkaa kurssilla käytettävien kehitysympäristöjen ja Linux-komentorivikäytön parissa. Näihin aiheisiin liittyvät videotallenteet löytyvät jo etukäteen kurssin kotisivulta.

Kurssin aloitustapaaminen järjestetään torstaina 18.1. klo 14 alkaen Pasilan kampuksella **luokassa 2003**. Aloitustunnin yleisiä järjestelyjä koskeva osuus striimataan myös samanaikaisesti kurssin Teams-kanavalla. Striimistä tehdään myös tallenne, joka löytyy tapaamisen jälkeen Teams-kanavalta.


## Kurssin osallistumisen vahvistaminen

Kurssin osallistumisen vahvistaminen edellyttää kurssin Teams-ryhmään liittymistä sekä ensimmäisen ja toisen viikon viikkotehtävien hyväksyttyä suoritusta niiden määräaikaan mennessä. Tehtäviin on saatavissa vinkkejä ja tukea kurssin Teams-kanavalla sekä viikoittaisissa tapaamisissa. Tehtävien ei ole tarkoitus karsia ketään pois kurssilta, vaan varmistaa, että työskentely lähtee kaikilla hyvin käyntiin.


Tervetuloa kurssille!
Teemu Havulinna ja Juhani Välimäki
Kurssin opettajat
